<!DOCTYPE html>
<html lang="en">
<head>
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="style.css">
  <title>Document</title>
</head>
<body>
  <div class="nav-div">
    <nav>
      <ul>
        <li><a href="./index.html">Ana Sayfa</a></li>
        <li><a href="./manifesto.html">Manifesto</a></li>
        <li><a href="./hakkimda.html">Hakkımda</a></li>
      </ul>
    </nav> 
    
  </div>
  <article>
    <p>
      Yaşamımız boyunca aldığımız kararlar çoğu zaman bizden önce belirlenmiş ve bizim de kabul ettiğimiz gözle görülmeyen sınırlara bağlıdır. İnanç, okul, çalışma ve duygusal-fiziksel ilişki gibi taşları önümüze koyarak, bu sınırları ihlal etmeden yürürüz. İnsanın rahat bir yaşamı sürdürmesi açısından bu mantıksız bir karar değildir ancak genellikle bu doğrultuda çalışkan bir şekilde ilerlerken ânı yaşamayı ihmal ederiz. Arthur Schopenhauer’a göre, “Hayat bilgeliğinin büyük bir kısmının, biri diğerini mahvetmesin diye, dikkatimizi kısmen mevcut âna, kısmen de geleceğe bahşettiğimiz doğru orana dayandığı söylenebilir.” Uç bir örnek olarak kinik felsefenin temelleri; insanın özgürlüğü ve kendi iç bağımsızlığı ile yaşamını sürdürmesine dayanır. Nesne zenginliğini, gücü ve tutkuları reddeder. Diogenes’in dediği gibi, “Köleler nasıl efendileri ne derse onu yapıyorlarsa, insanlar da tutkularının dediklerini yaparlar.” 
    </p>
    <p>
      Ün sahibi olmuş düşünürler arasında dahi istisnai örnekler barındıran bu kavrayış, içinde bulunduğumuz toplumun yaşamsal pratiklerine oldukça uzak kalıyor. Gün geçtikçe sosyal ve ekonomik alanlarda sıkışmışlık hisseden bireyin temel ihtiyaçları, tutku haline dönüşüyor. Bakışımız kinik felsefeyi temel almasa da onunla kesiştiği noktalar mevcuttur veya temel reddedişlerin içinde bir zihin karmaşası ve anlam arayışı olarak yorumlanmalıdır. Hayatın sıradan akışı içerisine kendimizi bırakmışken yüzümüze çarpmak üzere olan dalgalara ve bacağımıza girmesi muhtemel kramplara hazır olarak yolumuza devam etme çabasıdır. Bir hazırlık ya da tam anlamıyla bir eğitim değildir. Daha önce görmeyi istemediğimiz tüm negatif ve pozitif değerler en değer verdiğimiz şeyin aniden yok olmasıyla ortaya çıkar, gelişir ve o parçaların kişide yarattığı yabancılık durumunun ortadan kalkmasıyla neticelenir.
    </p>
    <p>
      Sanatçı bu sergisinde tüm bu değerleri bir şekilde ardında bırakan, iç hesaplaşmasını yaşayan ve sonuç olarak bu değerleri baştan yaratan bir karakterin anlarını yansıtıyor. Karakterin bir anlam arayışında oluşu, bu duyguların onda bıraktığı etkiler; simetri ve denge ile, bulunduğu yere ait olmama hissi siluet çalışmalarla aktarılmak isteniyor. Karakterin doğa ile baş başa kaldığı bölümlerde bizi gri gökyüzü ve karanlık nesneler bekliyor. Empresyonizm akımında olduğu gibi nesnelerin orada olmasından çok karakterde hangi duyguları uyandırdığı vurgulanıyor. Karakterin durumuna yalnızca dışarıdan değil, onun gözünden de tanık oluyoruz.
    </p>
    <p class="name-surname">
      Faruk Köroğlu
    </p>
  </article>
  
  
</body>
</html>